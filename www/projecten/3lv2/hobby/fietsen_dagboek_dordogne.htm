<HTML>
<HEAD>
<TITLE>3L Online - Dagboek</TITLE>
<LINK HREF="dagboek.css" REL="stylesheet" TYPE="text/css">
</HEAD>
<BODY>
<center>
<table>
<tr><td colspan=2><H1>:: Dordogne - Ardeche ::</H1>
<i>© Luuk</i><p></td></tr>
</table><p>

<table>
<tr><td>
<a href="#voorwoord">Voorwoord</a><p>
<a href="#1">Hoofdstuk 1: Per trein (en auto) naar Souillac</a><p>
<a href="#2">Hoofdstuk 2: Een weekje in Souillac</a><p>
<a href="#3">Hoofdstuk 3: Bij Nicole op de camping</a><p>
<a href="#4">Hoofdstuk 4: Van de Dordogne naar de Ardèche</a><p>
<a href="#5">Hoofdstuk 5: Een weekje bij Hester</a><p>
<a href="#6">Hoofdstuk 6: Weg bij Hester</a><p>
<a href="#7">Hoofdstuk 7: Terug naar huis</a><p>
<a href="#epiloog">Epiloog</a></p>
</table><p>&nbsp<br>

<table>
<tr><td colspan=2><h1><a name=voorwoord></a>:: Voorwoord ::</h1>
Deze zomervakantie was in het begin weinig voor gepland. Een echte fietsvakantie zou het niet gaan worden want er was niemand die mee wilde. <br>
Totdat Job opperde om aan de Fridaynightskate in Parijs mee te doen. Als we dat dan de 19e zouden doen, dan kon hij gelijk door naar de Dordogne, waar hij een paar dagen bij z'n ouders zou gaan zitten. <br>
In de Dordogne zaten nog twee andere vrienden van me; Bram en Nicole. En het leek me ook wel leuk om bij Hester langs te gaan, die in de Ardeche zat. En tussen de Dordogne en de Ardeche zit een prachtig stukkie fietsen!<p>
Zodoende besloot ik gezellig bij Job in de trein plaats te nemen. Toen de plannen enigszins uitgewerkt waren, zouden we de Fridaynightskate voor een ander keertje laten, en de 18e gelijk naar Souillac reizen. Samen met Job zou ik dan een daggie bij Brammetje lanxgaan. En na een weekje bij Job en z'n ouders te hebben gezeten zou ik verder gaan naar Nicole, en daar een paar daagjes blijven. Dan door naar Hester, 400 km door de bergen verderop. En om er dan nog een échte fietsvakantie van te maken zou ik van de Ardeche terug fietsen, zo'n 1200 kilometertjes. Halverwege díe reis zou ik Hugo en Esther nog tegenkomen, die daar ook aan het fietsen waren. <p>
Perfect plan dus! Veel fietsen, veel vrienden opzoeken en veel gezelligheid. Het enige waar ik wel een beetje bang voor was, was het in m'n eentje fietsen. De enige ervaring die ik daar mee heb is 2 keertjes naar Drenthe fietsen. En dat zijn toch niet de twee fijnste stukkies fietsen die ik me kan herinneren. <br>
Toch zijn er veel mensen die in hun eentje fietsen, dus er zal toch íets moeten zijn in het alleen zijn dat ze trekt. Misschien de tijd om na te denken. Misschien de makkelijke aansluiting bij andere mensen. Ik weet het niet, maar er zal toch wel íets moeten zijn. Of is het gewoon dat ze niemand kunnen vinden die mee wil fietsen?<p>
Uit het oogpunt dat je alles een keertje moet proberen, heb ik mezelf gewoon in het diepe gegooid. In dit boekwerk staan mijn avonturen beschreven.<p>
Geniet ervan!<p>&nbsp
</td><td width=30% align=right><img src="dagboek_voorwoord.jpg" alt=""></td></tr></table>

<table><tr><td colspan=3>
<h1><a name=1></a>:: Hoofdstuk 1: Per trein (en auto) naar Souillac ::</h1>
<i>18-7-2002 & 19-7-2002</i><p>
Het begon goed. Met een biertje.<br>
Job en ik hadden beide een loodzware sporttas als bagage, en om dan nog een extra moeilijkheidsgraad aan de reis toe te voegen had ik m'n fiets maar meegenomen. Van tevoren had die al voor de nodige trouble gezorgd, bij het kopen van de treinkaartjes.<br>
<BLOCKQUOTE>"Twee enkeltjes Souillac aub!"<br>
"Prima."<br>
"Oh, en m'n fiets nog..."<br>
"Kut."<br></BLOCKQUOTE>
Pas drie kwartier, tientallen spoorwegboeken en een hoop lol later konden we eindelijk naar huis met de felbegeerde enkeltjes Souillac, ínclusief fiets. Er bleken 4 overstappen bij te zitten, met een totale reistijd van 16 uur (die wij, bleek later, ver zouden overschrijden).<p>

Ondertussen zaten we nog altijd op Rotterdam Centraal met ieder een halve liter Heerlijk Helder Heineken. We waren vroeg, en na een half uur begonnen onze medepassagiers voor de nachttrein richting Paris-Nord het perron op te druppelen. Allemaal hadden ze grote, professioneel uitziende rugzakken bij zich. Allemaal, behalve wij. <br>
Na een uur op het perron gezeten te hebben kwam om 23:15 de trein aanrijden. Instappen met de 2 loodzware tassen en vooral de moeilijk manoeuvreerbare fiets kostte enige tijd. Maar toen de fiets eenmaal op z'n plek, op slot stond, kon de eerste 7-uur durende treinreis van start gaan.<p>

Onze eerste kennismaking was met twee lotgenoten, ook gehinderd door het vervoer van een fiets. Deze twee heren van rond de 40 beweerden dat er niet lang geleden door een klein jongetje aan hun fietsen geprutst was. Om deze reden was het fietshok niet veilig, en moest er de gehele rit maar een wacht bij de fietsen worden gezet. Aangezien de heren hiermee klaarblijkelijk doelde op onze deelname aan de nachtwacht, boden wij aan om de eerste wacht te houden.<br>
In die eerste wacht, die meer dan 2 uur duurde, hebben we wederom de grootste lol beleefd. Bij gebrek aan uitzicht uit het raam gingen we de voorbijgaande passagiers bekijken. Elke tien minuten ging er wel iemand naar de wc, of gewoon een stukje doelloos rondhuppelen. Een opvallende vertoning was een gothic-meisje van rond een jaar of 16-17. Helemaal in het zwart, met een paarse borstplaat. Of hoe zo'n ding ook mag heten. Haar glimlach paste bij haar outfit. Hij was er niet.<p>

Even later kwam de conducteur langs. Niet om de kaartjes te controleren, maar om het licht in ons donkere fietshok aante doen. Job en ik waren er namelijk nog niet in geslaagd om dat knopje te lokaliseren. Dus wij weer helemaal blij met ons licht! <br>
De maffe conducteur was het in z'n bol geslagen; hij deed bij onze buurcabine ook het licht aan. Terwijl daar juist mensjes laten te slapen! Proberen te slapen in ieder geval, met al die rumoer van die twee buurkinders die door de gangen aan het rennen waren, veelstehard lachten en daar bij nog vandalistisch bezig waren ook! Want wat was het geval? In de deuren hingen bordjes met de route van de trein er op geschreven. De twee vandalistisch aangelegde jongeren (daarnaast wel bijzonder knap en intelligent trouwens) vonden het een strak plan om deze mee te nemen om ze thuis aan de muur te kunnen hangen. Vakkundig wisten ze de bordjes van hun plaats te lichten en ze in hun bagage weg te moffelen. Bij deze distantieer ik mij van deze twee mafdoedels. Maar ik heb inmiddels wel een mooi bordje boven m'n bed hangen!<p>

Toen we het bewaken van de fietsen na een tijdje wel weer zat waren, gingen we de aflossing opzoeken. Ze bleken bij het nors-uitziende gothic-meisje in de coupé te zitten. Slapende. <br>
Op mijn stilst opende ik de deur en stak m'n hoofd door de opening.
<BLOCKQUOTE>"psst"</BLOCKQUOTE>
De enige reactie hierop was het raar aangekeken worden door het gothic-meisje en haar vriend-uitziende buurjongen.
<BLOCKQUOTE>"PSSSSSSSSSSSSTTT!"</BLOCKQUOTE>
Er klonk gegiechel. En gegrom. Beide partijen begonnen enigszins wakker te worden.
<BLOCKQUOTE>"pssst pssst PSSSSTTTT!!!"</BLOCKQUOTE>
In de levenloze lichamen van de fietsers begon beweging te komen, terwijl het gothic-paartje in een scheur lag. Blijkbaar hadden we het meisje verkeerd ingeschat, want we hadden niet verwacht dat haar lachspieren nog werkten.<br>
Dit bleek een grove vergissing te zijn! Toen de twee fietsers zich naar de fietscoupé hadden begeven, kwam de ware aard van de twee zwartgekleden naar voren. Bij elk woord dat uit één van onze monden kwam lag het vrouwelijke exemplaar volop in een deuk. Zo erg dat op een gegeven moment de buurvrouw ontzettend boos onze deur opengooide, een paar Franse woorden naar binnen spuwde (iets over dat ze al een paar weken door Slovenië, Bulgarije, en de heeeeele wereld had gereisd op zoek naar slaap) en weer naar haar eigen cabine vertrok. Wij vieren bleven met verbaasde gezichten achter. "Qu'est-ce que HUH?" Totdat het kwartje viel. We begonnen opgewonden te fluisteren, maar doordat de trein net stilstond (een uur durende pitstop) was het supergehorig.<br>
Tien minuten later een heel hard "SILENCE!!!!" was het gevolg. Waarop ons vrouwelijk gezelschap prompt in een wokkel stikte en niet op kon houden met hoesten. Hier was de buurvrouw al helemaal niet van gediend!<br>
"Merde, merde, MERDE!!!", gestamp van voeten en vuisten en luid geklaag. Gelukkig in het Frans dus we verstonden er helemaal niks van. Ik zat al in bunkerhouding te wachten tot ze met een lode pijp naar binnen zou komen zetten, maar dat bleef ons gelukkig bespaard. Toen ik onder ons gordijntje door keek, zag ik dat het hok naast ons leeg was. Weggepest! Niet netjes, maar wel lekker rustig.<p>

Inmiddels begon de honger toe te slaan, en kwam er een blikje bier uit Job z'n tas te voorschijn, en een zak drop uit de mijne. Het Gothic-paartje bleek voor hun 14-uur durende treinreis ook een uitgebreide proviand mee te hebben genomen. Bestaande uit shag. Tsjah, t is maar waar je op teert.<br>
De twee hebben natuurlijk uitgebreid van onze drop zitten smullen (vooral mevrouw kon er wat van :), met een slokkie bier d'rbij. Totdat we er achter kwamen dat we illegaal bezig waren. Het meisje was nog maar 15! Die mag nog helemaal geen alcohol! Des te meer drop dan maar.<br>
Haar vriend bleek Thomas te heten (hoe het meisje zelf heet weten we nog steeds niet). Thomas had al snel de naam van Taliban-Pedo te pakken. De herkomst van "Talibanner" is helaas niet meer te achterhalen uit de grote serie van zeer laag niveau gesprekken. Deze bijnamenreeks werd nog uitgebreid met "Pluisje", vanwege zijn kennelijke obsessie om pluisjes uit de bank te halen en deze in de ventilatie van de treincoupé te gooien, en ze vervolgens weer op te vangen. Hij kon er zich geruime tijd mee bezighouden!<br>
Thomas was geheel in het zwart gekleed. Zijn haar was zwart geverfd, hij had een zwart shirt aan en zwarte broek. Die broek had dan een heel scala aan nutteloze ritsen, die wel open konden, maar nergens toe leidden. Alleen z'n vriendinnetje vond het leuk om ze open en dicht te doen. Toch nog enigszins nut.<p>

De gespreksonderwerpen in onze dubieuze coupé waren van bijzonder laag niveau. Van het bedenken van een dansje (Chien á Paris) tot het beschrijven van personen waarvan de namen op een papiertje stonden geschreven.<br>
Je kan je voorstellen dat ik op een gegeven moment even mijn hoofd wilde luchten, en een stapje buiten de deur deed, om te kijken of de fietsen er nog waren, en of de waakhonden er nog bij zaten. Ja hoor! Ééntje was zelfs in een bagagerek boven de fietsen gaan liggen en lag daar luid te snurken. Ik haalde Job z'n camera en … FLITS. Luid geklaag van de twee slapenden, die door hun dichte oogleden de flits nóg opmerkten. Snel wegwezen!<br>
Toen ik terugkwam in de coupé, zag ik een opmerkelijke vertoning. Mijn lief knuffeltje die ik als troost uit m'n tas tevoorschijn had gehaald, werd gemarteld! Of neej, hij had een piercing gekregen! Zoals Job het mooi verwoordde; "Luuk, je hebt een piercing door je poes." En niets was minder waar. Het meiske had een gigantische oorbel door m'n knuffel z'n neus geboord! Ik moest er om lachen, maar was wel bang voor wat Hester ervan zou zeggen… De knuffel had ik immers van haar gekregen!<p>

Aan het einde van de rit vond ik het bíjna jammer om het gezelschap van de twee tortelduifjes te verlaten. Als aandenken mocht ik de piercing houden. Ik haalde hem wel snel uit m'n poesje z'n neus en hing hem aan mijn fiets. Een aandenken aan nutteloze gesprekken. <br>
Op Paris-Nord hadden we 2 uur overstaptijd. Maar in die tijd moesten we wel naar een ander station toe, omdat er in het centrum van Parijs geen treinen rijden. Vijf kilometer was het lopen, en dat was nogal een eindje! Bij gebrek aan bier hebben we ons moed ingedronken met Red Bull, waar we nog een hele voorraad van hadden. De twee tassen hebben we voor het wandelgemak op de fiets gezet, en bij elk metro- en bushalte stopten we even om op de kaart te kijken. En dat terwijl het gewoon één lange straat was van station A naar station B!<br>
We zijn niet door een bekend deel van Parijs gekomen, en het enige standbeeld dat we tegen zijn gekomen moest dan ook snel op de foto. Maar we weten bij God niet wat het nou voor moet stellen.<br>
Nog een opvallende vertoning was een grote winkel met groot opschrift "CHEMINEES". ???? Een chinees ken ik wel, maar wat dit nou weer voor moet stellen?<p>

Aangekomen op Paris-Lyon bleken we nog een tijdje te hebben voordat de trein vertrok. Maar de trein stond al wel op het aankondigingbord. Twee keer zelfs! Identiek hetzelfde treinnummer, vertrektijd en perron, maar de bestemming was bij de één Béziers en bij de ander Marseille. Najah, maakkutuit, we gaan gewoon naar het perron toe en zoeken de fietscoupé op. Pas de probleme. <br>
De fiets kregen we met een beetje wikken en wegen de trein in, waarna hij in het gigantische fietscompartiment gestald werd. Ik laat m'n fiets niet graag uit zicht, dus we zijn er gezellig bij gaan zitten in het fietsenhok. Ruimte zat, en op m'n isolatiematje zat en lag het wel lekker. Daarbij hoefden we niet stil te zijn, of stil te zitten. Heerlijk eigenlijk! Enige nadeel was dat de inrichting op een de inrichting van een inrichting leek. Tralies voor de ramen, met aan één eind een klein rond raampje waardoor de conducteur naar binnen kon gluren. En een grote schuifdeur met een hangslot erop. <br>
Door de vermoeiende nacht waren we redelijk uitgeput die tweede treinrit. Toen we onze nieuwe omgeving voor de komende zes uur in ons hadden opgenomen, stortten we meteen in. Beetje rondwaggelen, proberen te slapen op het isolatiematje (wat heel af en toe een half uurtje lukte) en verder zo weinig mogelijk doen. Zitten deden we op de mooie ongekreukelde versies van de Franse Métro krant. Was toch onleesbaar. <br>
Zo zijn we toch de zes uur door gekomen. Om 14:16 zouden we bij het volgende overstapstation, Neusargues, aan moeten komen, en de klok sloeg al 14:10. 14:15. Nog geen teken van Neusargues… 14:17, nog steeds geen station. Sjit, dit gaat fout! Als de vertraging maar niet al te groot is, want we hebben maar 11 minuten overstaptijd! Gelukkig begon de trein om 20 over toch vaart te minderen. Snel de tassen ingepakt en gewacht tot we stil stonden. Deur open gegooid, en waar bevonden we ons? Langeac. Langeac ? Neusargues. We zitten verkeerd!<br>
Snel naar de conducteur geracet, en verteld dat we naar Neusargues moesten, en wanneer we daar zouden komen. De vent begreep er de ballen van, en ging naar een andere conducteur toe. Deze probeerde ons in zeer gebrekkig Engels wijs te maken dat we in de verkeerde trein zaten. In Clermond-Ferrand hadden we een ander treindeel moeten nemen! Jamaar, ja maar… KUT<br>
De conducteur adviseerde ons zo snel mogelijk uit de trein te jumpen en een trein terug te nemen naar Avant om daar onze route weer op te pikken. Dus wij snel de trein uit gestapt, wat moeilijk was met een fiets en twee zware tassen, en de trein uitgezwaaid.<p>

Toen we ons omdraaiden, bleken we 'in the middle of nowhere' te staan. Een klein stationnetje met 2 spoorbanen er voor, en een heeeeele grote berg hout. We lagen spontaan in een scheur van het lachen. Wat nog versterkt werd toen bleek dat de trein terug over VIER UUR pas langs zou komen! <br>
We besloten om anderen deelgenoot van ons plezier te maken. Smsjes werden naar alle uithoeken van onze kennissen kring verstuurd met de boodschap:
<BLOCKQUOTE>"Genaaid!"<br>met soms nog als toevoeging:<br>
"We zitten aan de verkeerde kant van Frankrijk!!" 
</BLOCKQUOTE>Verreweg de leukste reactie was van Angie;
<BLOCKQUOTE>"Sukkels ;-)"</BLOCKQUOTE>
De lol hield maar niet op. Zeker niet toen we achter het stationnetje toch nog enigszins een dorpje ontdekte, met een supermarkt en een terrasje. We hebben een ansichtkaart gekocht en beschreven naar mijn ouders, en geprobeerd Job z'n ouders te bellen. Onder het genot van een biertje op het terras. Het bellen werkte helaas niet, maar de smsjes kwamen wel door naar Pa & Ma Hoogendoorn. Één van de smsjes luidde;<br>
<BLOCKQUOTE>"Duurt nog paar uur voor trein komt. Het is 29 graden, lekker biertje, hopen vanavond in Aurillac aan te komen. Alvast welterusten."</BLOCKQUOTE> Aurillac was nog 120 kilometer van Souillac verwijderd… Het antwoord op dit bericht was dat Job z'n ouders misschien eventueel alleen in uiterst geval van nood wel naar Aurillac wilde rijden om ons op te halen. Dat zou ons zeer goed uitkomen aangezien onze verwachtte aankomsttijd bij Aurillac 9 uur 's avonds zou zijn, en dat een beetje laat was voor de trein naar Souillac (die nog een overstap in Brive had).<p>

Na een tweede biertje kochten we nog een flesje Oasis voor in de trein, en begaven ons richting station. Om 17:16 kwam de trein naar Avant.<br>
Deze treinrit was al helemaal duffer dan duf. We zijn niet de hele tijd bij de fiets gebleven, maar gingen even in een lekkere stoel zitten. Waarbij ik steeds wegdoezelde en toen Job vroeg wat ik had gedroomd, kon ik hem 5 verschillende antwoorden geven. <br>
Gelukkig duurde deze reis maar drie kwartier, waarna we op Arvan weer een tijd stil stonden. Maar in de buitenlucht vertoeft het een stuk prettiger, en we werden weer beetje wakker. Tennisballetje overgegooid, hagedisbeest geprobeerd te fotograferen (wat niet lukte zodat we uiteindelijk uit frustratie maar een filmpje van m gemaakt hebben, dát lukte dan weer wel) en de stationschef gepest.<p>

De bevrijdende trein die ons naar Aurillac zou brengen kwam eindelijk aan! Maar deze bleek geen fietsenhok te hebben! Tsjah, we moeten hier toch weg! Ik stond mijn fiets al een normale coupé binnen te proberen te krijgen, toen de conducteur riep: "Le première!!"<br>
Wij naar de eerste wagon toe (van de 3) en daar deed een andere conducteur een deur open waar wij wel in mochten met de fiets. Het bleek de machinistkamer te zijn! Superdesuper! Nou dat was wel weer genoeg om ons een beetje wakker te houden deze treinreis. Té wakker, want tot Job z'n grote ergernis begon ik luidkeels "Daar in dat kleine café aan de haven" te zingen. <p>

In Aurillac stonden onze redders in nood; Pa en Ma Hoogendoorn. Na en warm onthaal toch maar snel naar de camping. Het was inmiddels al 9 uur 's avonds, en de 120 kilometer naar de camping zouden ook nog wel 2 uur rijden zijn! <br>
De fiets werd vakkundig op het dak vast gesjord (de voorkant werd naar links vastgemaakt en de achterkant naar rechts, ik dacht dat m'n fiets spontaan in tweeën zou breken!), en toen kon aan de laatste etappe per auto worden begonnen. <br>
In het begin hadden Job en ik nog wel wat verhalen te vertellen, maar naarmate de autoreis vorderde werd het steeds stiller. Natuurlijk doordat we moe waren, maar we blijken ook allebei last van wagenziekte te hebben. En dan over die kronkelweggetjes. De tweede helft ook nog in het donker, da's ook niet al te bevorderlijk. Job heeft alle biertjes, chips en red bulletjes nog maar net binnen gehouden. <p>

Bevrijd uit de auto leverde we ons over aan de goede zorgen van Pa & Ma. Er werd op de Skottel Braai (wordt verderop uitgelegd, daar ben ik hier te duf voor) een lekker hamburgertje klaargemaakt, en moeders was druk in de weer. Eerst borden gehaald. En drinken. En bekers. En bestek. En broodjes. Ze is minstens 6 keer de tent in verdwenen in die eerste 10 minuten. <br>
Die eerste avond was al supergezellig. Dat Job altijd lacht, heeft hij van z'n moeder. En de droge humor kwam van z'n vader's kant. Vader en zoon zaten de hele avond snuggere opmerkingen naar elkaar te gooien. Het was net een wedstrijd! Gelijkspel.<br>
Weer terug op krachten gingen we rond middernacht onze tanden poetsen. Toen Job z'n tandenborstel gevonden had, bleek hij onder de gel te zitten! Dat potje had de treinrit niet overleefd en de hele toilettas was ondergelopen. A sticky situation! <br>
Snel ons koepeltentje ingericht (die Pa & Ma die middag al hadden opgezet voor ons!), en maffen.<p>&nbsp
</td></tr>
<tr><td colspan=3>
<h1><a name=2></a>:: Hoofdstuk 2: Een weekje in Souillac ::</h1>
<i>20-7-2002</i><p>
Deze vakantie was bedoeld om Job op te voeden met wat meer sportiviteit. Vandaar dat zodra hij de gel uit z'n toilettas had gewassen, we de fiets hebben gepakt. Job op de mountainbike van z'n vader. Het eerste obstakel dat we tegen kwamen was de flinke afdaling die begon bij de ingang van de camping. In eerste instantie was het niet zo'n obstakel natuurlijk, maar op de terugweg zou dat nog zwoegen worden.<p>

We hadden ongeveer 12 kilometer gefietst, toen we de Dordogne tegenkwamen. Bij deze rivier hielden we een stop om even te badderen. Bij gebrek aan zwembroek ging ik maar in m'n boxer te water. De stroming was behoorlijk, vooral als je een paar meter van de kant ging. Dus wij bleven wel lekker aan de kant, en gingen onder het genot van een koekje in het water zitten. En de vissen bestuderen.<br>
<BLOCKQUOTE>"Job, d'r zwemt een vis m'n broek in!"<br>
"Die hoort daar Luuk… en die krijg je er ook niet zo makkelijk weer uit."<br></BLOCKQUOTE>
Stilzitten was ik al snel zat en ging ik proberen de stroming te bedwingen. Is me uiteindelijk niet gelukt, al ging ik aan hele grote rotsblokken hangen om niet weg te worden getrokken met de stroming.<p>

Toen we 's middags op de camping terug kwamen, konden we gelijk een lekker lunchje mee pikken. Volgens mij werkt het zo, dat je goed verzorgd wordt als je maar moe genoeg aankomt bij de tent. Of misschien is het gewoon dat Mevr. Hoogendoorn het kwijt wilde. Yoghurtjes bijvoorbeeld. In een vlaag van verstandsverbijstering had ze zin in een yoghurtje en had ze een sixpack gekocht. Maar ja, na één yoghurtje was haar honger alweer gestild, en nu probeerde ze de overige 5 aan ons te slijten. Wat haar uiteindelijk na 4 dagen wel gelukt is overigens!<p>

Om mij op de camping te vermaken heb ik mij gespecialiseerd in de kunst van wespenmeppen. Er zijn verschillende manieren om de beestjes te pakken te nemen. Verreweg de leukste is natuurlijk gewoon heel hard slaan. Zijn ze zó van de kaart geveegd. Maar je kan ze natuurlijk ook in een beker vangen als ze er eerst gewillig in kruipen. Dan snel de beker afsluiten en heel hard schudden. De duizelige figuurtjes komen dronken de beker uitzetten, waarna je ze de genadeklap kan geven. Deze methode is wel een keertje fout gegaan. Op de beker had ik de vliegenmepper gedaan, maar de weps kwam met z'n hoofd zo door een van de vele gaatjes in de mepper zetten! Sindsdien heeftie geen hoofd meer. Wel wreed.<br>
Maar wat nog veel wreder was, was de aansteker waarmee we een beestje hebben gebarbecued. Ik kreeg bijna meelij met hem/haar. Bijna.<br>
De overleden wepsen werd wel goed voor gezorgd. Er werd een fiks massagraf opgezet. Compleet met grafsteen, kruis en bloemetjes. Alle beestjes die terug te vinden waren zijn hierin verdwenen. <p>

's Avonds kregen we buren. Marjolein, de zus van Job, en haar vriend, Martin, waren gearriveerd. Ze hadden een vermoeiende autotocht achter de rug, wat dus betekende dat er goed voor ze gezorgd ging worden. <br>
Toen we Marjolein en Martin onze treinbordjes voorschotelde, kregen we een reactie die vantevoren al voorspeld was. Martin vond het cool, en Marjolein vond het niks. En dit was wel toonaangevend voor de twee. Marjolein vond ons niveau toch wel een tikkie laag, en Martin vond het allemaal best.<p>

Terwijl M&M nog aan het uitpuffen waren van de lange rit, gingen Job, Pa & Ma en ik in Souillac rondkijken. Er zou een jazzfestival moeten zijn. Mijn drie autogenoten hadden grootse verhalen over hetzelfde festival vorig jaar, en het klonk wel leuk.<br>
Maar toen we aankwamen in Souillac was er bar weinig te beleven. Een bandje was aan het spelen, maar het plein waar het op stond was afgezet en je moest betalen om te gaan kijken. Dat was niet de bedoeling!<br>
We hebben nog een rondje door Souillac gelopen, op zoek naar spanning en avontuur, of een leuk terrasje. Maar bij gebrek aan deze elementaire elementen zijn we maar terug bij de tent een biertje gaan drinken. M&M hadden niets gemist.<p>&nbsp

<p><i>21-7-2002</i><p>
Het sportieve voorbeeld van gisteren volgend hebben we vandaag weer een stukje gefietst. Deze keer gingen we op zoek naar Brammetje, die in Loupiac, ongeveer 30 kilometer zuidwaards, verbleef. We hadden hem niet per telefoon of sms kunnen bereiken, dus zouden we maar gewoon langsgaan in Loupiac en kijken of we hem tegen zouden komen.<p>

Het begin was dezelfde weg als naar de Dordogne, wat we de dag ervoor gefietst hadden. Alleen een stukje verder. Het was heerlijk om weer lekker te fietsen. Hoort toch bij het vakantiegevoel, voor mij. <br>
Maar na 20 kilometer hadden we het wel weer gezien. De tweede keer in de bergen gelijk twee keer 30 kilometer fietsen bleek een beetje overdreven. En Job had nog een oud bedrijfsongeval die begon op te spelen. In de trein waar hij lekker had geprobeerd te slapen werd hij opeens wakker met een flinke kramp in z'n been. Pijnlijke zaak en van die kramp had hij nog steeds af en toe last. Bevorderde het fietsplezier ook niet echt, en we deden het toch voor ons plezier! Tenminste, ik wel.<p>

We hadden een lunch bij ons (Tuc koekjes) en hebben daar lekker van gesmuld, in de Dordogne staand. De vissen hebben mee genoten! <br>
Vandaag stroomde de Dordogne iets minder hard, en ik waagde een poging om het water over te steken. Wat me nog gelukt is ook, zij het met een paar gepijnigde voetzolen. De terugweg probeerde ik deze te sparen, en ging ik alternatieve manieren van oversteken proberen. <br>
Er groeiden veel waterplanten, en op een gegeven moment probeerde ik over te steken door van waterplant naar waterplant te bewegen. Het werkte niet echt, doordat het merendeel van de waterplanten mijn gewicht niet aan konden en afbraken zo gauw ik ze vastpakte. En vasthouden aan rotsblokken werkte ook niet. Uiteindelijk eindigde ik een flink stuk stroomafwaarts van waar ik begonnen was.<br>
Terwijl wij lekker aan het badderen waren, zijn er heel wat kano ploegen langs komen varen. Gelukkig wisten ze ons te ontwijken! Er zat een groep Duitsers bij die het ook wel gezellig hadden, en die elkaar allemaal aan het omgooien waren. Op een gegeven moment lagen er 8 kano's met de verkeerde kant boven, en ik kreeg spontaan zin om mee te gaan doen. <p>

De terugweg op de fiets was heel raar. Aangezien we de heenweg eigenlijk voornamelijk hadden gedaald, zou de terugweg toch geleidelijk moeten stijgen. Maar dat leek het niet te doen! Het daalde alleen maar meer dan de heenweg. Ik vind tóch dat ze een waterpas op die fietsen moeten maken zodat je tenminste ziet of je nou omhoog of omlaag gaat.<br>
Op het straatje terug naar de camping kwamen we dit huis weer tegen. De afgelopen keren waren we er langs gefietst zonder zin om ons fototoestel te pakken, maar deze keer was het toch raak. Speciaal voor Colette en Wendy hebben we deze Poterie tot in de eeuwigheid vastgelegd.<p>

Terug op de camping heb ik met Job een ijsje gehaald (Raket, al 40 jaar het lekkerste ijsje van Ola!) en heb ik flink m'n kop gestoten aan de deurpost naar de douche toe. Het moest er toch ooit van komen want de deur kwam tot neushoogte bij mij. Niet gezond die Franse afmetingen!<br>
We hebben ook nog de nieuwe badmintonrackets uitgeprobeerd. Natuurlijk precies terwijl de buren aan het barbeknoeien waren, die niet zo blij mee waren. Maar zo hard ging het toch niet, want om de slag zat het shuttletje vast in een racket. Dan gaf je m een flinke mep en bleeftie gewoon steken in het net…<p>

Na het eten (wat overigens weer een verrukkelijke wokschotel was!) kregen we bezoek van de buren. Ik had last van m'n hoofd en het gat dat er in zat van de deurpost, dus ik heb lekker achterover gezeten en me afzijdig gehouden van de conversatie. <br>
Een stukje conversatie die me op was gevallen, was over de Franse cuisine. <br>
<BLOCKQUOTE>"Ik was laatst in een Frans restaurant en het was daar toch goed te eten! Het smaakte bíjna Nederlands."</BLOCKQUOTE>
Ik had de neiging om te zeggen; je bent op vakantie in Frankrijk, en dan wil je Nederlands eten voorgeschoteld krijgen? Geniet van het eten dat je hier zo lekker kan eten! Nederlands eten kan je weer doen als je thuis bent. Maar ik bleef maar lekker achterover zitten.<br>
Redelijk vroeg ben ik m'n nest in gedoken. Nachtje slapen is meestal wel goed tegen hoofdpijn.<p>&nbsp

<p><i>22-7-2002</i><p>
We werden angstvallig vroeg uit onze tent gekicked, om te gaan kanoën. Ze doen het tenminste wel voor een goede reden! En zo verliezen we de sportieve strekking van de vakantie niet uit het oog. <br>
Iedereen ging zich, en liet zich, flink insmeren met zonnebrand olie. Iedereen, behalve eigenwijze Lukas. Die deed een zonnebril op.<p>

De kanoverhuur zat in Souillac, waar we met 6 mensen in 2 auto's heen gingen. Van daar werden we naar de opstapplaats voor de kano gebracht met een busje. En wat voor een busje! Hij leek wel uit de middeleeuwen te komen. Rammelend aan alle kanten vloog hij over het wegdek, met een grote trailer vol kano's achter hem bengelend. Geen wonder dat Job er weer enigszins onwel van werd. We leken wel patiënten die door het Leidse Lubbebusje werden opgehaald! <p>

En toen werden we het water in gegooid. Hoppakee! <br>
Het kanoën ging perfect. Job en ik namen elke stroomversnelling die we tegenkwamen, al gingen ze soms de verkeerde kant op. En we hebben nog ge-waterballet: pirouettes in onze mooie tweepersoons kano. En geroeid (is achteruit kanoën). En Fantavis gevangen. We hadden een heel lang touw achter onze kano hangen, met een Fanta-Lemon flesje eraan gebonden. Er hapte niet veel vissen, maar dat komt waarschijnlijk omdat ze niet van Lemon houden.<br>
De eeuwenoude kunst van krokodillenmeppen heb ik ook nog gedemonstreerd. In mijn familie gaat deze al generaties van vader op zoon over. Nou, Job stond versteld van mijn behendigheid met de peddel! <p>

Halverwege hadden we een picknick stop. Een lekker broodje met sandwichspread, of vis-spul. Even lekker uitrusten in een zalig zonnetje voordat we weer doorgingen met de lange barre tocht.<p>

Wat natuurlijk niet kon ontbreken, was het omslaan. Job was hiermee geobsedeerd, en probeerde op een gegeven moment M&M om te kieperen. Hij zette z'n hele gewicht op de zijkant van hun kano, en … er gebeurde weinig. Martin deed hetzelfde met onze kano en PLONS; Lukas in het water. Job stond nog half op M&M's kano en bleef lekker droog. Totdat ik hem omver trok natuurlijk.<br>
De hele kano lag ondersteboven, en er dreef van alles rondom ons, met de stroming mee. Tussen het lachen door zetten we de kano weer recht en gooide alle spullen er weer in. Maar de kano had inmiddels toch redelijk wat water geschept, dus toen we er weer in gingen zitten zag je de hele kano niet meer. Die lag onder water :. Opnieuw dreven al onze bezittingen weg en moesten we er weer achteraan zwemmen. Toen zijn we toch maar even naar de kant gegaan om de kano van het overtollige water te bevrijden. <p>

Toen we na 12 kilometer kanoën aankwamen in Souillac was ik natuurlijk zo rood als een kreeft (zeiden ze, zelf zag ik m'n rug niet), maar ik had er nog niet zo'n last van. En als je er snel after-sun op smeert heb je er ook niet zo'n last van. Maarja, dan moet je wel after-sun lotion op smeren. <p>

Onderweg terug naar de camping gingen we nog langs de supermarkt, waar Job op zoek ging naar een leuke zonnebril. Die er helaas niet te vinden was, dus eindigde het in een maffe-zonnebrillen-passen.<br>
Terwijl moeders yoghurtjes aan het inslaan was, heb ik een fotosessie gehouden van een stel padvinders die duidelijk het pad nog niet gevonden hadden. Ze liepen als huisvrouwtjes door het winkelcentrum te banjeren met een blik van "wat doe ik hier?" <p>

Even later, terug op de camping: Na een klein bezoekje aan de "Big Apple", waarmee geïnternet zou moeten worden gekund maar kon niet want hij was kaputt, kwam ik terug bij de tent en vond Martin in een hoogst verbazingwekkende kostuum. Hij had zijn kleding aan z'n kapsel aangepast. Volgens Job een Crusty (je weet wel, de clown van The Simpsons) kapsel. En daar paste als kleding twee hele mooie felgroene en neongele banden (voor in het water) bij, een groene vliegenmepper, gekleurd zwembrilletje en nog een mooie handdoek om z'n schouders. Ik stond versteld van de kleurrijkheid!<p>

's Avonds ging ik met Job naar een mooi uitzichtpunt, een half uurtje lopen verderop. Even van de rust genieten, en het uitzicht ('s nachts zie je namelijk zo veel). Was wel lekker om eens op een iets minder laag niveau te converseren! Komt ook niet al te vaak voor natuurlijk, dus ik genoot er dubbel van.<p>&nbsp

<p><i>23-7-2002</i><p>
Na weer een heerlijke nachtrust ging ik mijn fiets klaarmaken voor de tocht die voor de boeg lag. Nog twee dagen en dan zit ik bepakt en bezakt op m'n fietsie richting Padirac!<br>
Halverwege de poetsbeurt meldde Job dat hij met z'n ouders naar Rocamadour zou gaan. Ik besloot lekker aan m'n fiets te sleutelen en 's middags nogmaals richting Loupiac te gaan.<p>

Zodoende zat ik om 13:00 op m'n glimmende fiets richting Loupiac te peddelen. Na wat zoeken vond ik het dorpje. De aanvoerroute was slecht bestraat en steil omhoog. Niet zo'n goed begin! In het dorpje zelf waren ook flinke hoogteverschillen, wat mij niet bijzonder goed uit kwam. Ik moest namelijk het hele dorp afzoeken op een teken van Nederlandse bewoning.<br>
Het enige dat ik van Bram z'n verblijfplaats wist was dat het een eigen zwembad had. Maar na het dorpje van noord naar zuid te hebben doorkruist, bleken er minstens acht zwembaden te zijn in heel Loupiac. Daar had ik dus ook niet zoveel aan als richtpunt. Bij elk zwembad-huis heb ik even gekeken of er misschien een Nederlandse auto stond of Nederlandse stemmen te horen waren, maar nergens was ook maar iets te bekennen.<p>

Na het dorp nog van oost naar west te hebben doorkruist ging ik onverrichterzake terug naar de camping, waar ik om vijf uur aankwam. De laatste steile klim voor de camping-ingang ging beter dan de afgelopen twee keren, maar ik moest hem op het steilste stuk toch afbreken, omdat m'n telefoon ging. <br>
Hevig hijgend nam ik de telefoon op en had Hester opeens aan de lijn. Langzaamaan kwam ik weer op adem en kon ik wat normaler terugpraten en helderder nadenken. Het ging goed met Hester. Ze werkte hard op de camping, had al een paar vrienden gemaakt, en was er al een paar flink zat na een maand op de camping.<p>

Toen ik bij de tent aankwam, bleken de anderen er al lang te zitten. Ze waren rond twee uur alweer terug, terwijl ik had verwacht dat ze ook rond vijf of zes uur terug zouden zijn.<br>
Ik vond het zeker niet erg! Er werd me een lekkere snack voorgeschoteld (ik had nog niet gelunched) en na een dag alleen op pad is het wel lekker om je verhaal kwijt te kunnen. Dat wordt nog wat als ik straks een week lang alleen ben! Bij wie moet ik dan m'n verhaal kwijt?<p>

Samen met Job ben ik nog ff bij de internet apple gaan kijken, en deze bleek weer in gebruik te zijn. Mijn gisteravond geschreven mailtje tikte ik over op de kosten van mijn gisteravond gekochte telefoonkaart. Het overtypen ging niet makkelijk aangezien de Fransen met een ander toetsenbord werken dan normale mensen.<br>
Na deze te hebben verstuurd ging ik mailtjes lezen. Ook deze handeling ging niet erg vlot omdat de internetverbinding gewoon niet bijzonder snel was. Maarja, wat dat betreft ben ik ook wel erg verwend thuis en op school.<br>
Vooral m'n zus en m'n vriendin hadden leuke mailtjes, die ik ook nog even terug mailde. <p>&nbsp
</td></tr>
<tr><td colspan=3>
<h1><a name=3></a>:: Hoofdstuk 3: Van Souillac naar Padirac ::</h1>
<i></i><p>

<p>&nbsp</td></tr>
<tr><td colspan=3>
<h1><a name=4></a>:: Hoofdstuk 4: Bij Nicole op de camping ::</h1>
<i></i><p>

<p>&nbsp</td></tr>
<tr><td colspan=3>
<h1><a name=5></a>:: Hoofdstuk 5: Van de Dordogne naar de Ardèche ::</h1>
<i>28-7-2002</i><p>
Hmmm! Lekker Yopje voor ontbijt! En nog wat koekjes erbij. Tot brood kon ik mij niet zetten. Dát ben ik toch niet gewend.<br>
Na wat inpakgeweld de Engelse buren nog effies gedag gezegd. <BLOCKQUOTE>"You'll definitely do a hundred today! No problem!" </BLOCKQUOTE>Ze beloofden me nog een prachtige 10-km lange afdaling. Zij waren de dag ervoor dezelfde kant op geweest, maar dan met de auto. Een afdaling is wel lekker om mee wakker te worden!<p>

Maar ik nam niet de autoweg, ik nam een klein achterweggetje die een flink stuk afsneed en daarbij waarschijnlijk een stuk rustiger en prettiger fietste… <br>
Het was effetjes zoeken, maar het was zeker het zoeken waard. Nog nooit heb ik zo'n mooie afdaling gehad!! (hoe vaak heb ik dat inmiddels wel niet gezegd?) Aan de ene kant een paar weilanden afgewisseld met superhoge bomen naar boven. Aan de andere kant dezelfde superhoge bomen, en tussen de boomstammen door kon je helemaal naar de diepte beneden kijken. Op plaatsen waar de bomen wat minder groeide was een fantastisch uitzicht van de bergen die ik nog ging beklimmen, met kleine dorpjes tussen de bomen verstopt. <br>
De afdaling was heerlijk. Totdat ik stopte om een foto te maken en een boerke op me af kwam met de melding dat vanwege de moto-rally de weg was afgesloten over 2 kilometer. Ik besloot het er maar niet op te wagen en weer terug te keren.<br>
Ook als klim was het een mooie route, maar de zweetdruppels dwarrelden van al m'n ledematen af. Het enige voordeel nu was het gebrek aan auto's. Weer bovenaan gekomen moest ik weer langs de camping. Ik had er een uur over gedaan en was geen centimeter vooruit gekomen. Maar mijn slechte gevoel hierover was gelukkig snel voorbij. Ik kon mijn verhaal nog even kwijt bij de Engelsen die bij de benzinepomp stonden te tanken. En daarna volgde inderdaad een 10-km lange 7% steile afdaling. En het was nog een bijna autoloze vierbaansweg ook, dus ik had alle manoeuvreerruimte die ik me maar wensen kon. In Entraygues, aan het einde van de afdaling, kwam ik wederom de rally tegen. De hele stad was vergeven van de kleine golf-GTI'tjes en subaru Presa's. En ik als klein onschuldig fietsertje langs al dat auto geweld. Helaas geen foto gemaakt. <p>

In het stadje vroeg ik naar een fietsenmaker. Ik was enigszins bezorgd om de toestand van mijn bagagedrager namelijk. Hij was enigszins doorgezakt naar één kant toe, waardoor een van de poten bijna m'n band raakte. Helaas bleek Entraygues geen fietsenmaker te hebben. In de verre omtrek was er geeneens een te vinden zelfs! Dus toch maar verder gefietst.<br>
Telkens ingehaald door de grote witte bussen van de motor-rally, en de brulwagens zelf. Deze keer was het een klim. 15 kilometer, totaan St-Amans-des-Côtes. Daar kwam ik op het briljante idee om m'n banden op te pompen. Het reed gelijk een stuk makkelijker! Waarom kom ik hier nu pas op? Als een veertje vloog ik over de weg. Maarja, briljante ideeën worden hardhandig afgestraft, zoals hier blijkt. <br>
"PFFFFFffffffffffftttttt" Band lek. Kut! Daar had ik dus helemaal geen zin in!<br>
Stilzitten en m'n zonden overdenken helpt toch niet, dus ik besloot maar mijn band te plakken en vervolgens terug te lopen naar St-Amans om daar de band weer leven in te blazen. Volgende keer toch maar een pompje meenemen :. Mijn fiets kon ik ondertussen achterlaten in de wei. Achter de struiken zou toch niemand hem zien. <br>
Toen ik net bezig was met verplaatsen van fiets en bagage, kwamen twee motorisch aangevoerde Gendarmerieagenten aangecrossed. <br>
<BLOCKQUOTE>"Il y a une problème?"<br>
"hehe, OUI!"</BLOCKQUOTE>
Na enige handgebaren was het probleem de agenten duidelijk, en hielden ze een auto staande die mij naar St-Amans diende te brengen. Parfait!<br>
Na een saaie drie kilometer bij een zakenventje in de auto, stond ik voor het tankstation. Gereedschap mee, haalde ik de buitenband van het wiel af en wipte de binnenste er uit. Het was geen groot gat, bleek. Makkelijk te fixen!<br>
Áls je goed gereedschap hebt! De lijm die ik mee had plakte voor geen meter, en na 2 plakkers te hebben geprobeerd gaf ik mijn pogingen maar op. Volgende keer toch maar een nieuw tubetje lijm kopen. <br>
Onverrichterzake keerde ik terug naar m'n fiets (half uurtje wandelen). Onderwijl denken aan de portemonnee, de telefoon en het fototoestel die nog in de bosjes lagen! Niet zo slim! Volgende keer ff snel in m'n broekzak stoppen als ik m'n fiets verlaat. Gelukkig lag het er nog onaangeroerd. <br>
Toen ik weer bij m'n fiets was, wist ik het niet meer. Het begon door te dringen dat ik gestrand was. Het dorp waar ik zat had weliswaar een spar en een "Office du Tourisme", maar zeker geen fietsenmaker. Ik zou naar een grotere stad moeten om een nieuwe binnenband te bemachtigen! En hoe kom ik daar? Er is geen trein hier, laat staan een bus! Dat wordt liften, of een dure taxi…<br>
Langzaam begon een gevoel van onmacht zich van mij meester te maken. Dit gaat totaal verkeerd! En dat omdat m'n lijm niet plakt. <br>
Als ik weer weg kan fiets ik gelijk richting een treinstation en race naar Montélimar! Ik wil niet later bij Hester aankomen dan ik uiterlijk berekend had! De traantjes begonnen door te breken maar bij gebrek aan luisterend oor werd het geen stortvloed. Nóg meer gevoel van onmacht. <br>
Om maar íets te doen ging ik lunchen. Oud brood met paté. Ook al geen lekkernij. Het wiel schroefde ik weer op de fiets en de bagage weer op z'n plek. En weer terug naar St-Amans. Sowieso zou ik een camping moeten zoeken om m'n fiets en bagage achter te laten terwijl ik op zoek ging naar een nieuwe band. <br>
Vijf kilometer verderop was inderdaad een Camping Municipal te vinden. Het zag er weinig aantrekkelijk uit. Nauwelijks bezoekers en al helemaal geen Nederlanders of Engelsen, bij wie ik m'n verhaal ff kwijt zou kunnen en m'n tijd bij zou kunnen doden. Maar het zou moeten doen.<br>
De receptie was dicht dus ik ging met m'n duffe hoofd maar op een plaatsje staan. Ff afkoelen onder de douche. En tentje opzetten. Dat laatste ging met wat meer moeite, want ik kon me nergens toe zetten. Het maakte toch allemaal niets meer uit. <br>
Mijn reddende engel was de campingtroela. Toen ik haar meldde dat m'n fiets "mort" was, wilde ze meteen de garage in St-Amans bellen. Maar die was dicht op zondag.<br>
<BLOCKQUOTE>"Demain matin à neuf heures!"</BLOCKQUOTE>
Ze was er van verzekerd dat de garage m'n fiets kon fixen. Met dit verheugende nieuws in m'n achterhoofd, en ook wat twijfels want wat kon een garage nou met een fiets, ging ik m'n prutje klaarmaken. Spaghettie met tomatensaus, hot-dogs en een blikkie maïs. Uitermate te vreten! Ik had veelsteveel gemaakt voor een daggie niets doen, dus er ging weer redelijk wat de berm in.<br>
Met een iets-minder-ongerust hart kroop ik m'n nest in. Lekker vroeg. Morgen hopelijk weer fietsen!<p>&nbsp

<p><i>29-7-2002</i><p>
Om 8:11 was ik al klaar wakker en om negen uur ging ik bij de receptie langs. Ze zou even bellen… Tien minuten later zat ik bij iemand in de auto richting St-Amans (voor de vierde keer in 2 dagen), samen met m'n achterwiel. <br>
Om 9:02 stonden we voor een gammel uitziend huisje, waar binnen zich achter vieze ruiten zowaar een fietsenwinkeltje bevond! Très, très bien! Maar hij was nog dicht.<br>
Om 9:10 ging mijn chauffeur eens even kijken wat er aan de hand was. Na wat geklop en geroep kwam er een hoofd uit het raam boven de winkel. Mogûh hoofd! Verstond ze toch niet.<br>
Mr. Chauffeur en Mevr. Hoofd ratelden er lustig op los in het Frans. De vertaling was iets met "église" en "mort". Blijkbaar was Mr. Fietsenmaker naar een begrafenis toe. Hij zou terug zijn om 3 (lees 15 (lees VIJFTIEN!!!)) uur. Mijn hopen op een dagje doorfietsen verdwenen als water voor de zon. Ik kon mijn fietswiel achterlaten.<br>
Terug op de camping werd ik met diepe meelij aangekeken door mijn vriendin, de campingtroela. Ze bood aan om om 4 uur m'n wiel op te halen, als ze er toch langs kwam. Merci bien!<br>
Maar wat moest ik tussen 10 en 16 uur op een oersaaie camping? Toch goed dat ik een boek mee had genomen, want deze heeft de tijd goed verdreven. 186 pagina's zijn er doorheen gejaagd. Heerlijk om met m'n hoofd even ergens anders te zijn. Weg lekker band, weg saaie camping, weg eenzaamheid, weg gras dat m'n voeten aan het kietelen was. <br>
Om tien voor 4 begon ik zenuwachtig te worden. Ik pakte alles behalve m'n tent alvast in. M'n tent nog niet, want er kon nog van alles fout gaan, en dan had ik zéker geen zin om m'n tent nog een keer op te zetten. <br>
In de verte zag ik regenwolken aankomen. Geen al te best teken. Zal ik om vier uur nog een stuk gaan fietsen met de kans om nat te worden, of zal ik hier nog een nachie staan? Scheelt weer tent afbreken en opbouwen…<br>
Maar toen om vier uur stipt de campingtroela met nieuw binnen én buitenband kwam aanzetten, sloegen de kriebels toe. Ik heb haar wel honderd keer gemerci'd, en me gelijk uitgeschreven. Weg hier, en snel ook!<br>
Om 16:40 zat ik ingepakt en wel op m'n fiets. De achterband vertrouwde ik niet erg. Hij zag er te zacht uit! Bij de beruchte garage had ik m'n band opgepompt. Niet té hard, je weet maar nooit!<p>

Het fietsen was heerlijk. Ik nam een klein landweggetje, die leidde door een schitterend sprookjesbos. Ondanks de verleiding om hard door te peddelen ben ik mij nog wat gaan afkoelen en opfrissen in een berg-stroompje.<br>
Na 27 kilometer haalde het noodweer mij in en besloot ik te stoppen bij een camping. Nou zeg ik "besloot", maar ik bedoel eigenlijk dat de gigantisch grote en gigantisch veel regendruppels mij dwongen te stoppen. Hoe erg ik ook door wilde gaan om de veel te lange stop te compenseren.<br>
Na 20 minuten bij de reception onder het afdakkie te hebben gestaan besloot ik hier maar te overnachten. Toch maar wel. <br>
Terwijl ik daar lekker stond te genieten van een geweldige plensbui, kwam een ontzettende Nederlands uitziende jongen het veranda op. Toen ik hem aanspreek bleek hij met zijn vriendin op weg te zijn naar Santiago de Compostella. Hoe kón ik het beter treffen?!<br>
En om mijn verblijf helemaal compleet te maken, wees de meelijhebbende receptioniste van de camping mij op een ongebruikt kleedhok achter in het gebouw. Hoef ik m'n tent niet op te zetten in de regen! En Mr. Nederlander besloot er lekker bij te komen liggen, omdat hij zelf inmiddels op een waterbed lag. Een hele avond en ochtend met Santiago-gangers!! Het blijkt hier óf alles tegen, óf alles mee te zijn. No betweens.<p>

Tien minuten nadat ik m'n fiets verplaatst had het kleedhok in, kwam de jongen (naam ben ik alweer vergeten) samen met z'n vriendin (voorgesteld als "Patries") het hok keuren. En weg waren ze weer om hun rugzakken, grondzeil en bedden te gaan halen. Het was inmiddels weer droog, maar hun tent leek wel een zeef! <br>
Even later hing hun grondzeil over een laag muurtje en waren ze redelijk geïnstalleerd voor de avond. Nog ff wat koffie, dagboekkie bijwerken en lezen. Gewichtsbesparing noemen ze dat. Je had haar PIL van een boek eens moeten zoen!<br>
Ondertussen was ik met m'n prutje bezig. Wederom spaghetti met saus en worst, maar ipv maïs had ik deze keer doperwten. En nog smakelijker uitziende combinatie! Wat worden we toch weer verwend. Als dessert kreeg ik een vier keer opgewarmde en afgekoelde, flink geplette Mars. W00h00. <br>
Gedurende de hele avond, totdat het lees- en schrijfuurtje begon, hebben we gezellig gekletst. Het was heerlijk om te weten dat het ze ook echt interesseerde wat me allemaal is overkomen twee jaar geleden toen ik Pelgrim aan het spelen was. Voor hen was het allemaal nuttige informatie!<br>
Zij bleken al 2½ maand onderweg te zijn, en nog 2½ maand van plan om onderweg te zijn. Vijf maanden wandelen! Whow. My deepest respect.<br>
Toen ik vroeg hoe laat ze meestal opstonden, zeiden ze 7 hr / half 8. Nou, dan blijf ik wel lekker liggen! Rond een uur of elf gingen we ons nest in. Zij in hun luxueuze tweepersoons suite en ik in m'n upje in m'n mummieslaapzak. Klik. Licht uit. Ik hoorde nog een paar nachtzoentjes en een "Snif, snif… je stinkt!", maar ik zag helemaal nix meer. Pikke-donker.<br>
Slaap kwam niet snel. En toen ie er eindelijk bijna was, hoorde ik iets naast me op m'n slaapzak. Vlak naast m'n oor kroop het rond. Ik geloof dat het iets 8-voetigs was, maar ik had weinig zin om met m'n schijnwerper te gaan "search and destroy". Ik paste de beproefde Job-methode toe door mijn slaapzak over m'n hoofd te trekken. Als ik hem niet zie, zietie mij ook niet! <br>
Maarja, erg bevorderlijk voor de slaap is zoiets niet echt. En omdraaien echo'de door de kleedkamer dus vermeed ik ook zo veel mogelijk. Wel te rusten!<p>&nbsp

<p><i>30-7-2002</i><p>
Gaaaaaap! Slecht geslapen en om 7:30 stonden Jut en Jul al op, dus deed ik maar gezellig mee. Bij gebrek aan ontbijt en tentafbraak was ik al om 8:00 klaar met inpakken terwijl zij nog aan het koffie zetten waren. Adios, bon voyage en nog een fijne 2½ maand!<p>

Heerlijk fietsen. Born to ride a bike! Ik moest nog wel een beetje oppassen om niet nat te regenen, maar dat is wel gelukt. Tussen de buien ben ik door gefietst. Op en neer. Bergen, bergen everywhere.<br>
's Ochtends waren het weilanden met oneindig veel keoien waar ik tussendoor fietste, en 's middags begon het op zo'n Märklin-achtige treinbaan te lijken. Deed me aan Kasper Silvius denken. Die maakte van papier-maché geweldige treinsets met huisjes en boompjes en lantaarntjes. Prachtig. Het landschap hier heeft veel weg van zo'n speelgoedomgeving. <br>
Aan het eind van de middag kwamen de gigantische bergen en bergkloven. Fantastische afdalingen die door de vele bochten bijzonder gevaarlijk overkwamen.<br>
Om 3 uur had ik het idee alsof ik de +/- 100 kilometer naar Hester voor vanavond nog wel ging halen. Maar om 5 uur, na 117 kilometer, had ik toch wel genoeg van.<p>

Na een extreme afdaling was er een mooi campinkje midden in een kloof, aan een rustig bergriviertje. Perfect, met als enige nadeel een fikse klim morgenochtend. Én ik had geen eten, maar de vrouw des huize kon wel wat voor me klaarzetten, zei ze.<br>
Na een lekkere douche probeerde ik te bellen. Geen bereik. Was te verwachten in zo'n dal. Gisteren had ik twee voicemails en een sms van Hester gekregen, en m'n telefoon was ook weer helemaal opgeladen. Maarja, daar heb je hier weinig aan. Dat wordt dan maar een verrassing als ik morgenmiddag aankom in Villeneuve!!<p>

Het eten 's avonds was heerlijk. Eerst een slaatje, daarna een grote omelet met aardappels, en als dessert kaas. Camembert en Roquefort. En een perzik of course! Ze houden hier van fruit na het eten blijkbaar. Bij Nicole kreeg ik het ook na elke maaltijd voorgeschoteld.<br>
Het gezelschap tijdens het eten was iets minder. Een Franse Jandoedel die in de tent naast mij stond at mee. Het was er zo eentje die het niet uitmaakte dat ik er geen jota van begreep. Hij ratelde maar door in z'n snelste Frans, wetend dat ik er geen drol van snapte. Naja, achtergrondmuziek zullen we maar zeggen.<br>
Na het eten de tent geïnspecteerd of hij de geweldige plensbui tijdens het eten had overleefd. Totalement droog! Van binnen dan. Hopen dat ik hem morgen weer droog in kan pakken.<p>

Na het eten heb ik nog lekker voor het sanitair gebouw in de weg gelegen. Boekje lezen en boekje schrijven. Het laatste dat ik zag voordat de rits van m'n tent dicht ging, was een mooie dichte nevel die uit de vele bomen om mij heen opsteeg. Ik dacht terug aan de klim van de Pyreneeën. Celtic Myst noemden we het toen.<br>
En m'n telefoon had wederom géén bereik.<p>&nbsp

<p><i>31-7-2002</i><p>
Een droge tent was er niet van gekomen. Nat vouwde ik hem op, hopend dattie 's middags wel kon drogen. Bij Hester. Want daar zou de tocht vandaag eindigen!<p>

De voorspelling van een fikse klim het dal uit kwam dubbel en dwars uit. Maar hij werd heerlijk gecompenseerd door een afdaling. In 20 kilometer ging ik van 1100 meter hoogte, naar 300 meter. Supersteil, superscherpe bochten! Soms zo erg dat je midden in de bocht stil moest gaan staan om er niet uit te vliegen. Gelukkig was de weg autoloos. Wat met zich mee brengt dat een plotseling opdoemende vrachtauto je de stuipen op het lijf jaagt. En op het smalle wegdek merkte ik ook zeker het verschil tussen een voorbij razende Mercedes en het Peugeo'tje die er achteraan kwam. Ik ben blij dat ik al m'n tanden nog heb :<br>
Halverwege de afdaling heb ik nog lekker ontbeten, want in dat dalletje van die morgen was niets eetbaars aanwezig. Weer lekkere Franse Croissantjes! En Yop, uf curse. <p>

Na de afdaling was de weg weer normaal golvend, met niet veel bijzondere uitschieters. Om half 1 ging opeens m'n telefoon! Sjit, sjit waar heb ik dat ding gelaten? Voortas open, plastic zak open… andere plastic zak open… (alles regendicht verpakt): "1 oproep gemist". <br>
Vijf minuten later ging hij wederom af. Hester was het! Maar nadat ze dat gezegd had werd de verbinding verbroken. En dat herhaalde zich nog een keer. De derde keer nam ik maar op met: <br>
"Over een half uur ben ik bij je!" <br>
Ze kon nog net zeggen dat ze dat doorgekregen had. Verbinding verbroken.<p>

Ik stopte de telefoon weer terug en "put the pedal to the metal." Wat had ik nou gezegd? Een half uur? Dat wordt doortrappen! Dus deed ik dat maar, en zou mooi om één uur aan zijn gekomen, ware ik niet de laatst mogelijke verkeerde afslag in zijn gegaan. Ik kwam dus enigszins wat later aan dan gepland. <br>
Bij de receptie wilde ik me inschrijven.<br>
"Sorry, we're full." Een camping in Frankrijk, met Nederlandse leiding, en een Deens meisje stond achter de balie Engels te praten. Beetje vreemd!<br>
Toen ik zei dat ik "van Hester" was, mocht ik daarentegen het Jongerenveld op. 5 Dagen voor € 40,-. Da's wel een smak geld!<p>

Met de kaart van de camping in m'n handen zocht ik het zwembad op. Daar zou Hester aan het werk zijn. De weg naar het zwembad was, net als de hele camping, supersteil naar beneden. Met idioot hoge drempels erin geplant. Ze wilden me zien vliegen ofzo. <br>
Bij het zwemparadijs aangekomen plantte ik m'n fiets neer, trok m'n zwembroek aan i.p.v. m'n fietsbroek (achter een vuilnisbak vond ik een mooie kleedruimte) en huppelde vol verwachting naar binnen.<p>

Ze stond achter de bar. Ze was bruin geworden! En ze was afgevallen. Met gespierde kuiten, waarschijnlijk van het vele staand werk. <br>
Ze was zeker zo mooi als toen ze uit Nederland vertrok!<p>

Ik was eindelijk op m'n bestemming aangekomen. Nederland kan nog wel ff wachten.
<p>&nbsp</td></tr>
<tr><td colspan=3>
<h1><a name=5></a>:: Hoofdstuk 5: Een weekje bij Hester ::</h1>
<i>31-7-2002</i><p>
We hadden een half uurtje om bij te kletsen. Toen moest ze weer verder werken tot 5 uur. Daarna zouden we samen wat gaan doen. <br>
Tot die tijd ging ik me maar alvast installeren.<p>

Onderweg naar boven, naar het hoog gelegen Jongerenveld kwam ik langs de tent van Familie Deutekom. Hester d'r ouders en zusje (Muriël) en broertje (Weinand) waren een dag voor mij aangekomen. Van Muriël, die voor de tent een boekje aan het lezen was, kreeg ik alle nieuwtjes te horen over de camping en over hun vakantie tot dusver. Ze kwamen uit Oostenrijk, zouden hier vier dagen blijven en dan doorgaan naar Barcelona. <br>
Hun tent was zo'n supermoderne grote opblaastent. Alleen hun plaatsje was niet bijzonder fraai. Ze stonden op één van de nieuw aangelegde velden. Geen enkele begroeiing, op de grond een raar soort steentjes, zandkleurig. Net een grote woestijn! En dan stonden ze nog naast een sanitair gebouw ook. <p>

Mijn plaats, zag ik toen ik er aankwam, was zo mogelijk nog baggerder. Het lag een heel end van het sanitairgebouw af, en op het hele veld was ook geen kraantje aanwezig. Er was bar weinig gras, en de twee plaatsen díe vrij waren, waren tot vuilstort omgedoopt. Ik zocht een plaatsje op, een beetje aan het begin van het veldje. Nadeel hiervan was dat ik naast de aanvoerroute van het terreintje stond. Door de vele auto's die hierlangs waren gereden was de kleigrond tot bagger getoverd. Nu opgedroogd en verhard, maar zodra het gaat regenen… Yuck!<br>
Eerst de scherpe steentjes weggehaald, en toen de tent opgezet. Net zoals ik hem die ochtend had ingepakt, kwam de tent zeiknat uit z'n tas zetten. In de felle zon droogde de tent als een tierelier, en kon ik de tent verder inruimen. Wat ik alleen nog miste, was een luchtbed om mijzelf, en vannacht ook Hester, op neer te vleien. Mijn eigen isolatiematje zou niet bijzonder bevallen denk ik. Maar in Villeneuve hoopte ik wel twee goedkope opblaasbare luchtbedden te vinden. <p>

Ik vroeg nog aan Muriël of ze zin had om mee te gaan, Villeneuve in, maar die zat wel lekker met haar boekje. Op de fiets ging ik richting Villeneuve. De camping uitkomen was opvallend zwaar, door de steilheid van de weg. Maar naar Villeneuve ging wel goed. Zonder bagage fietsen was wel weer ff wennen. <br>
Aangekomen bij de Ecomarché van Villeneuve ging ik op speurtocht. Ze hadden opblaasbootjes, -krokodillen, -dolfijnen, van álles! Maar geen gewone luchtbedjes. Dan maar wat verder Villeneuve in.<p>

Bij de Crédit Agricole probeerde ik te pinnen, maar dat ding was kaduuk. Toen ik even later twee luchtbedjes à € 4,- per stuk had gevonden, kon ik ze dan ook niet betalen met mijn portemonnee-inhoud. Die € 40,- was een flinke klap geweest!<br>
Onverrichterzake terug naar het zwembad dan maar. Bij het zwembad sprak ik met Hester af om na haar werk nog ff villeneuve in te wandelen. Maar dat duurte nog wel eventjes. En aangezien ik toch naast het zwembad stond, besloot ik maar lekker te gaan zwemmen. <p>

Onderweg naar het zwembad (wel tien meter was dat) werd ik door een stel mutserige meiden aangesproken ("Hey, Rabobank!!"). Ik ging er ff bij zitten, lekker laag niveau kletsen. Dat miste ik ook wel een beetje aan dat weekje met Job! <br>
Heel lang hield ik het in m'n eentje niet vol, en ik vervolgde mijn weg naar het water. Nu ik toch bezig was, maakte ik nog ff een praatje met de zwembadopzichter, die Berry bleek te heten. Hij bleek een weekje eerder over de campingdrempels onderuit te zijn gegaan op z'n mountainbike. Van Hester hoorde ik later dat hij zonder handen aan het rijden was…<p>

Om half zes was Hester klaar met werken, en kwam ze me uit het water vissen. Samen met een oudere man kwamen ze naar me toe. Toen ze dichterbij kwamen herkende ik haar vader pas. Hij had z'n baard laten staan en miste z'n bril. Dat was ff wennen!<br>
Na Mr. Deut ervan te hebben overtuigd dat eten om 19:30 toch wel lekker zou zijn, vertrokken Hester en ik richting Villeneuve. Het stuk vanaf het zwembad naar de receptie, bovenop de berg, konden we liften. Lekker achter in een auto die toch die kant op ging. Scheelde een fikse klim!<p>

In Villeneuve gingen we eerst langs de Ecomarché om wat drinken en proviant in te slaan. Daarna langs de pinautomaat, die het nu wel deed. Volgende stap was de luchtbeddenhandel, en met die twee ook in onze tas gingen we nog even op een terrasje zitten.<br>
Hester moest mij haar overheerlijke Coupe Ardechoise laten proeven! Ze had er al ervaring mee en bestelde het meesterwerk, met een bolletje chocolade-ijs i.p.v. vanille. <br>
Bij de coupe (die je hier in veel restaurants blijkt tegen te komen), gaat het om de "Crème de Marron". Deze kastanjecrème komt uit de Ardeche, vandaar dat je het overal tegenkomt in die streek. In de supermarkt, op crêpes, in ijsjes, of gewoon in een kom met wat slagroom. <br>
Mijn eerste kennismaking ermee was een verrukkelijk. 
<p>&nbsp</td></tr>
<tr><td colspan=3>
<h1><a name=6></a>:: Hoofdstuk 6: Weg bij Hester ::</h1>
<i></i><p>




<p>&nbsp</td></tr>
<tr><td colspan=3>
<h1><a name=7></a>:: Hoofdstuk 7: Terug naar huis ::</h1>
<i></i><p>



<p>&nbsp</td></tr>
<tr><td colspan=3>
<h1><a name=epiloog></a>:: Epiloog ::</h1>

Toen ik weer lekker thuis zat, ben ik gelijk bij de Fysiotherapeut langsgeweest. Volgens haar was het een spieraanhechting die overbelast was. Niets om je zorgen over te maken, over 2 weken zou het waarschijnlijk wel over zijn. Zo niet, dan nog ff terugkomen. Tsjah, dat was te verwachten als je jezelf zomaar in de Dordogne neergooit en gaat trappen.
<p>&nbsp</td></tr>
</table>
</BODY>
</HTML>